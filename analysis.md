# Παρουσίαση της πλατφόρμας 

## Γενική ιδέα

Σκοπός του συστήματος είναι η δημιουργία μιας διαδικτυακής πλατφόρμας, 
η οποία θα δίνει την δυνατότητα σε γονείς να ενημερώνονται για εξωσχολικές δραστηριότητες διαθέσιμες 
για τα παιδιά τους (π.χ γυμναστήριο, κολυμβητήριο, χορό, μουσική κ.α),
καθώς και να μπορούν να εγγράψουν τα παιδιά τους σε αυτές. 
Από την άλλη μεριά οι πάροχοι αυτών των υπηρεσιών θα μπορούν να διαφημίσουν τις υπηρεσίες τους μέσω της πλατφόρμας 
και να συναλλάσονται με τους ενδιαφερόμενους γονείς.

## Ανάλυση του συστήματος

### Κατηγορίες χρηστών

Την πλατφόρμα θα μπορεί να την περιηγηθεί οποιοσδήποτε αλλά ανάλογα με την κατηγορία στην
οποία εμπίπτει θα έχει διαφορετικά δικαιώματα και δυνατότητες:

- **Ανώνυμος χρήστης**  
  Μπορεί να περιηγηθεί στον ιστότοπο και να βλέπει όλες τις δραστηριότητες που είναι
  διαθέσιμες καθώς και να ψάχνει βάσει κόστους, τοποθεσίας κ.α. Δεν μπορεί όμως να αγοράσει
  εισιτήρια για τις δραστηριότητες που τον ενδιαφέρουν, καθώς επίσης η πλατφόρμα δεν θα του 
  παρουσιάζει δραστηριότητες που πιθανόν να τον ενδιαφέρουν βάσει τοποθεσίας, ιστορικού
  αναζητήσεων και άλλων προσωπικών στοιχείων.

- **Γονέας**  
  Ο γονέας έχει φυσικά τις ίδιες δυνατότητες με τον ανώνυμο χρήστη συν κάποιες επιπλέον.
  Με τον λογαριασμό του θα διατηρεί ένα πορτοφόλι με πόντους με τους οποίους θα μπορεί
  να αγοράσει εισιτήρια για όποια δραστηριότητα τον ενδιαφέρει. Ακόμα θα του εμφανίζονται
  δραστηριότητες που προτείνει η πλατφόρμα για αυτόν βάσει τοποθεσίας και ιστορικού αναζητήσεων.
  Επίσης θα έχει τη δυνατότητα να αξιολογήσει μια υπηρεσία, αν έχει κάνει προηγουμένως χρήση της.

- **Πάροχος υπηρεσιών**  
  Ο πάροχος υπηρεσιών, αφού πρώτα κάνει αίτηση και εγκριθεί από τον διαχειριστή της πλατφόρμας, 
  θα μπορεί να ανεβάζει πληροφορίες για την υπηρεσία που προσφέρει και να παρουσιάζει τις δραστηριότητες. 
  Θα διαθέτει ένα ηλεκτρονικό πορτοφόλι για τις συναλλαγές με τους γονείς, 
  καθώς επίσης και για τις πληρωμές στον διαχειριστή.
  
- **Διαχειριστής**  
  Ο διαχειριστής του συστήματος θα έχει πλήρη έλεγχο της δικαιοδοσίας των χρηστών. 
  Πιο συγκεκριμένα, θα έχει τη δυνατότητα να μπλοκάρει 
  ή ακόμα και να διαγράψει τελείως (σε ακραίες περιπτώσεις) κάποιον 
  χρήστη/εταιρεία αν υπάρξουν παράπονα συμπεριφοράς. 
  Επίσης, θα είναι υπεύθυνος για την έγκριση νέων λογαριασμών παρόχων.
  
### Περαιτέρω λεπτομέρειες
  
- Θα υπάρχει log in page που θα εισάγουν τα στοιχεία τους οι χρήστες και θα αναγνωρίζεται αν είναι εγγεγραμμένοι στο σύστημα.  
  Αν είναι θα οδηγούνται στην κατάλληλη σελίδα ανάλογα με το είδος του χρήστη, ενώ σε αντίθετη περίπτωση θα εμφανίζεται μήνυμα σφάλματος.
    
- Στην αρχική σελίδα θα υπάρχει σύνδεσμος εγγραφής στο σύστημα. Ο χρήστης θα μπορεί να επιλέξει ανάμεσα σε δύο φόρμες εγγραφής 
  ανάλογα αν είναι γονέας ή πάροχος υπηρεσιών.
    
- Το σύστημά μας θα δέχεται ως γονείς μόνο άτομα άνω των 18 ετών, 
  και η εγγραφή τους θα είναι άμεση χωρίς να χρειάζεται κάποια περαιτέρω πιστοποίηση.

- Για την εγγραφή των παρόχων στο σύστημα, θα πρέπει να υποβάλλουν κάποια διαπιστευτήρια 
  για την εγκυρότητα των υπηρεσιών τους τα οποία θα αξιολογούνται από τον διαχειριστή, ώστε να αποφευχθούν τυχόν απάτες.
  
- Όλες οι επιχειρίσεις θα συμφωνούν σε έναν ενιαίο τρόπο πώλησης εισιτηρίων 
  που παρέχεται από την πλατφόρμα. Με την αγορά ενός εισιτηρίου 
  αγοράζεται η εγγραφή ενός παιδιού σε μία δραστηριότητα και 
  θα στέλνεται αυτόματα στον γονέα mail με τον κωδικό του εισιτηρίου, 
  ενώ στον πάροχο θα καταγράφεται στον λογαριασμό του, το ονοματεπώνυμο του πελάτη με τον κωδικό αυτό.

- Οι χρήστες (γονείς και πάροχοι) θα έχουν ένα ηλεκτρονικό πορτοφόλι, 
  το οποίο θα "φορτίζουν" μέσω τραπεζικής κάρτας, για την διεξαγωγή των συναλλαγών 
  είτε μεταξύ τους είτε με τον διαχειριστή (για τους παρόχους).
  
- Για κάθε δραστηριότητα θα παρουσιάζονται τα είδη των εισιτηρίων που έχει ορίσει ο εκάστοτε πάροχος.
  Για κάθε εισιτήριο θα πρέπει να έχει ορίσει τιμή, χρονική διάρκεια (one time event, μηνιαία συνδρομή, εξάμηνη κ.ο.κ)
  και προϋποθέσεις συμμετοχής.

- Η πολιτική ακυρώσεων θα είναι στην ευχέρεια των παρόχων 
  (π.χ επιστροφή μέχρι μια εβδομάδα πριν, 2 μέρες πριν, καμία επιστροφή κτλ). 
  Μέχρι την ημερομηνία που δεν θα υπάρχει πλέον η δυνατότητα επιστροφής χρημάτων, 
  για μια συναλλαγή, από τον εκάστοτε πάροχο, οι πόντοι θα είναι δεσμευμένοι στο πορτοφόλι του 
  και δεν θα είναι δυνατή η ανάληψή τους.   
  
- Θα υποστηρίζεται σύστημα αναφορών, όπου θα μπορούν είτε οι γονείς, έιτε οι πάροχοι να αναφέρουν τυχόν αθέμιτες
  ενέργειες στον διαχειριστή. Ο διαχειριστής έχει την ευθήνη και τη δυνατότητα να επιληφθεί του θέματος,
  είτε μεταφέροντας κάποιο παράπονο, είτε επιβάλλοντας κυρώσεις σε κάποιον χρήστη, ανάλογα με την περίπτωση.
  
- Για τον κάθε χρήστη θα καταγράφονται όλες οι συναλλαγές του και θα μπορεί να ανατρέχει σε αυτές.

- Οι διαχειριστές θα έχουν πρόσβαση σε log files στα οποία θα καταγράφονται όλες οι ενέργειες που γίνονται στο σύστημα,
  όπως εγγραφή νέου χρήστη, αγορά εισιτηρίου κ.ο.κ.

- Η ασφάλεια των συναλλαγών και των προσωπικών δεδομένων των εγγεγραμμένων στο σύστημα 
  θα παρέχεται από συστήματα κρυπτογράφησης.

- Το σύστημα θα λειτουργεί στα ελληνικά καθώς αρχικά στοχεύει σε εγχώρια πελατεία. 
  Ωστόσο μελλοντικά θα μπορούσε υποστηρίξει πολύγλωσση λειτουργία για επέκταση διεθνώς.

### Βιωσιμότητα πλατφόρμας

Τα έσοδα της πλατφόρμας θα προκύπτουν από ένα σταθερό ποσοστό επί της τιμής του εκάστοτε εισιτηρίου,
που θα κρατείται ως προμήθεια από τους παρόχους. Επιπλέον, θα υπάρχουν πλαίσια στη σελίδα 
της πλατφόρμας που προορίζονται για διαφημιστικούς σκοπούς.

